---
layout: post
title: Wykład 3 — Eksperymenty porównawcze [1/2]
excerpt_separator: <!--more-->
color: rgb(165,42,42)
author: xehivs
---

Zważywszy na czasy jakie nastały, pojawiła się konieczność przejścia na zdalny tryb dydaktyki. W związku z tym, dokładnie co tydzień, **w poniedziałek o godzinie 19** będę udostępniać Państwu **wykłady w formie około dwudziestominutowych filmów**.

<!--more-->

Jedna godzina wykładu przeliczała mi się zawsze na właśnie dwadzieścia minut czytanego tekstu (może faktycznie odrobinę zbyt bardzo rozgaduję się o sprawach nieistotnych), więc dzięki temu, nawet jeśli nie powrócimy na uczelnię do końca semestru, uda się nam przerobić chociaż pierwszą połowę materiału kursu. Dodatkowo, dwa razy w tygodniu (**środa i piątek**) będę umieszczać na tej stronie krótkie **wpisy z fragmentami kodu**, które pozwalają realizować w Pythonie to, co już udało nam się wprowadzić na wykładzie.

Każdy zaplanowany wykład rozbijemy więc na dwie dwudziestominutowe porcje, które powinni Państwo przyswoić w dwa tygodnie. W pierwszej zajmiemy się podstawami eksperymentów porównawczych.

- Przypomnimy jakie procedury budują algorytm rozpoznawania wzorców,
- poznamy złotą zasadę prowadzenia eksperymentów,
- wyjaśnimy sobie różnicę pomiędzy pamięcią a inteligencją,
- nauczymy się podstawowej metody podziału zbioru danych na uczący i testowy,
- aby w ostatniej części wykładu zająć się podstawowymi metrykami oceny jakości modeli klasyfikacji binarnej.

Wykład mogą Państwo obejrzeć na [kanale YouTube Koła Naukowego SISK](https://www.youtube.com/watch?v=vdZiMJTuFjc), które pracuje przy Katedrze Systemów i Sieci Komputerowych, albo bezpośrednio, o tutaj, na dole.

<hr>

<iframe width="100%" height="400" src="https://www.youtube.com/embed/vdZiMJTuFjc" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
